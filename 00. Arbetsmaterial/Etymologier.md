# Etymologier

Samling av etablerade ordstammar och suffix som kan användas som grund vid namngivning. Detta är inte fullständiga språk utan etymologiska substrat – rötter som ger konsistens utan att kräva ett utbyggt grammatiksystem.

---

## Södra Ardenar / Gryningshavet

Substrat med anknytning till sjöfartskulturen i södra Ardenar och kring Gryningshavet. Troligen ursprunget till flera ortnamn och familjenamn i regionen.

### Ordstammar

| Stam | Betydelse | Exempel |
|------|-----------|---------|
| ard  | jord, land | Ardenar |
| nar  | hem | Ardenar |
| mer  | hav | Merí, Meridia |
| dia  | bosättning, ort, stad | Meridia |

### Suffix och partiklar

| Form | Betydelse | Exempel |
|------|-----------|---------|
| -í   | från (adelspartikel, ursprungligen preposition) | Merí |

### Belagda namn och tolkningar

- **Ardenar** – ard + nar, "jordens hem". Kontinentnamn, troligen givet av sjöfarare söderifrån.
- **Merí** – mer + -í, "från havet". Grundarfamilj i Meridia.
- **Meridia** – Merí + dia, ursprungligen kanske *Merídia*, "Merí-ättens stad". Accenten har slipats bort i vardagligt bruk.

### Anmärkningar

- **nar** och **dia** är inte synonymer. *nar* betecknar hembygd – "där vi bor", en kulturell och kollektiv tillhörighet. *dia* betecknar bebyggelse i fysisk mening – ett ställe där det finns hus och folk.
- Substrat gäller primärt södra Ardenar och Gryningshavets kustområden. Platser längre norrut eller på andra kontinenter följer inte nödvändigtvis samma mönster.

---

## Ythea – kustbygd och handelstradition

Substrat för Ytheas kustområden och handelsfamiljer med Ythea-rötter. Distinkt från de inlandstyngda namnen som präglar Ytheas feodala riken (se nedan).

Kustsubstratet utmärks av mjukare konsonanter, vokalrika stavelser och en tendens till tresstaviga namn med klart uttalade vokaler. Anslaget är avsiktligt orientaliskt i karaktären.

### Ordstammar

| Stam | Betydelse | Exempel |
|------|-----------|---------|
| o- | hedersprefix för namn och titlar | Oshari, Orishima |
| sha | egennamnsrot; troligen ett klan- eller ursprungsnamn | Oshari |
| ri | klan, familj, samhörighet | Oshari, Orishima |
| shima | gräns, mellanutrymme | Orishima |
| oshi / asha | hav, vatten; att färdas | – |
| kira | handel, utbyte | – |

### Suffix och partiklar

| Form | Betydelse | Exempel |
|------|-----------|---------|
| -ori | O- (heder) + ri (klan); hedervärdig klantillhörighet | Orishima |
| -hari | sha + ri; tillhörighet av sha-typ; sha okänt | Oshari |
| -ashi | ortnamnsändelse | – |

### Belagda namn och tolkningar

- **Oshari** – O- (hedersprefix) + sha (egennamnsrot) + ri (klan, tillhörighet). Tolkning: "den hedervärda familjen Sha" eller "det hedervärda Sha-sällskapet". *Sha* är sannolikt ett ursprungligt klan- eller familjenamn vars referens förlorats men vars form bevarats i sammansättningen. Familjens egna etymologi är inte dokumenterad och de korrigerar ingen.

- **Orishima** – O- (hedersprefix) + ri (klan, tillhörighet) + shima (gräns, mellanutrymme). Tolkning: "det hedervärda sällskapet i mellanrummet". Beteckning för de lojalitetsstrukturer på Ythea som verkar i de operativa tomrum som blodsklaner inte kan eller vill fylla. Se [[Ythea]].

### Anmärkningar

- *shima* betecknar gräns och mellanutrymme i social/operativ bemärkelse – inte geografisk ö eller kust, trots ytlig likhet med ord i andra substrat.
- *sha* är sannolikt en egennamnsrot – ett ursprungligt klan- eller familjenamn inbyggt i sammansättningen. Formen bevaras men ursprungsreferensen är förlorad.
- Kustsubstratet och inlandssubstratet är separata traditioner. Gränsen går ungefär vid Ytharbergen – handelsstäderna längs kusten och floddalarna mot havet bär kustmönstret; de feodala rikena inåt landet det hårdare inlandssubstratet (se nedan).
- Kaldris uppvisar drag från bägge traditioner, som en stad i gränslandet.

---

## Ythea – inland och feodala riken

Substrat för Ytheas inland, framför allt de feodala rikena kring Ytharbergen och de stora slätterna.

Inlandssubstratet utmärks av hårda konsonanter, kluster och mörkare vokaler. Kontrasten mot kustsubstratet är avsiktlig.

### Ordstammar

| Stam | Betydelse | Exempel |
|------|-----------|---------|
| xen / xenthar | makt, välde | Xenthar |
| thar / dar | berg, höjd; fästning | Xenthar, Ythar, Galdaroth |
| gal | gammal, urgammal | Galdaroth |
| oth | sten, klippa | Galdaroth, Otharam |
| kal | kust, klippa vid vatten | Kaldris |
| am / amun | flod, ström | Amunir |

### Suffix och partiklar

| Form | Betydelse | Exempel |
|------|-----------|---------|
| -ar / -ara | plats, rikets centrum | Xenthar, Xenthara |
| -oth | stenig avslutning; fästning | Galdaroth |
| -am | samlingsplats, rike | Otharam |
| -ir | flöde, rörelse | Amunir |
| -is | stad, bosättning | Kaldris |

### Belagda namn och tolkningar

- **Xenthar** – xen + thar, "maktens berg" eller "höjdernas välde". Imperiet vid Amunirs övre lopp.
- **Xenthara** – Xenthar + -a, "Xentharrikets stad". Imperialismens namngivningsmönster: man ger staden riksnamnet med -a-ändelse.
- **Galdaroth** – gal + dar + oth, "den urgamla bergsfästningen". Otharams huvudborg.
- **Otharam** – oth + aram (variant av *am*), "stenriket" eller "klippfolkets samlingsplats".
- **Kaldris** – kal + dris (möjligen ett äldre suffix för "plats vid"), "klippstaden vid kusten". Befinner sig i övergångszonen och bär drag av bägge substrat.
- **Amunir** – amun + -ir, "det stora flödet". Flodnamn, opersonligt och beskrivande.

---

## Norra Ardenar / Nordmark

Substrat med fornnordisk inspiration. Används primärt för namngivning i norra Ardenar, framför allt kring Nordmark och angränsande områden.
