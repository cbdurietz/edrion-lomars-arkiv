# Aeteras A IV

> Världsbygge: **[[Sekara]]** – *Den gröna systern*, *Tvillingsjälen*

---

## Parametrar

| Parameter | Värde |
|---|---|
| Omloppsbana | 1,1 AU (samma bana som Prima) |
| Omloppsperiod | 421 dagar |
| Massa | 1,1 jordmassor |
| Radie | 1,05 jordradier (6 688 km) |
| Typ | Jordlik, varmare och fuktigare |
| Excentricitet | 0,015 |
| True Anomaly | −60° (trojansk L5-position, 60° efter Prima) |
| Orbitalrelation | 1:1-resonans med Prima, L5 (trailing) |
| Elongation från Aeteras A | ~60° (nästan konstant) |
| Avstånd från Aeteras A III | ~1,1 AU (konstant) |

---

## Trojansk dynamik

Aeteras A IV delar omloppsbana med Aeteras A III i en stabil trojansk konfiguration vid L5-punkten – 60° *efter* i banan. Från Prima befinner sig den alltid vid ungefär 60° elongation från Aeteras A, vilket gör den till en permanent **aftonstjärna** som syns i skymningen varje kväll.

Planeten vandrar inte fritt över himlen som yttre planeter gör. Den följer Aeteras A genom zodiaken under loppet av ett år, alltid 60° efter. Den försvinner aldrig bakom stjärnan och syns aldrig vid midnatt. Kring L5-punkten oscillerar den med en librationsperiod på ungefär tusen år och mycket liten amplitud – en rörelse omärklig under en enskild människoålder.

Som jordlik planet på 1,1 AU avstånd är Aeteras A IV natthimlens starkaste objekt – avsevärt ljusare än någon annan planet. Vid goda förhållanden kan variationer i ljusstyrka uppfattas med blotta ögat.

---

## Variabel synlighet

De 60° separationen gäller längs ekliptikan (planetbanans projektion på himlen), men ekliptikan möter horisonten i olika vinkel beroende på årstid och latitud. Det innebär att tiden mellan Aeteras A:s nedgång och Aeteras A IV:s nedgång **inte är konstant** – den varierar under året:

| Situation | Ekliptikans vinkel mot horisonten | Synlig efter solnedgång |
|---|---|---|
| Gynnsam årstid (brant ekliptika) | Hög | **~5 timmar** – hänger högt och dröjer länge |
| Genomsnitt | Medel | **~4 timmar** |
| Ogynnsam årstid (flack ekliptika) | Låg | **~2–3 timmar** – skyndar efter solen, nära horisonten |

Effekten är starkare vid höga latituder och svagare vid ekvatorn.

---

## Fysiska egenskaper

Mörk, rödaktig ytfärg på grund av ytmaterial. Ljussken som kan tolkas som reflexer från ytan har rapporterats av observatörer genom historien – oförklarade med tillgänglig teknologi.
