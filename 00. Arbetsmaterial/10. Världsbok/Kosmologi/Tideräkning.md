# Tideräkning på Prima

Denna artikel beskriver de vanligaste systemen för tideräkning på [[Prima]], baserade på de astronomiska cyklerna i [[Aeteras]]-systemet.

→ *Se [[Cyklader|Tideräkning i cyklader]] för cykladens struktur, överskottsdag, zenitdrift och den Obrutna cykladen.*

> Nedanstående beskriver det vanligaste kalendersystemet på Prima. Andra kulturer kan ha egna indelningar, namnkonventioner och sätt att hantera överskottsdagen.

---

## Astronomiska grunder

Tideräkningen på Prima vilar på tre astronomiska cykler:

| Cykel  | Längd      | Baserad på                       |
| ------ | ---------- | -------------------------------- |
| Dygn   | 1 dag      | Primas rotation                  |
| Vaelar | ~30 dagar  | [[Vael]]s omloppsperiod          |
| Cyklad | ~421 dagar | Primas omlopp kring [[Aeterion]] |

14 vaelar × 30 dagar = 420 dagar. Primas cyklad är ~421 dagar, vilket lämnar **en överskottsdag**.

---

## Dygnsindelning: vakter och glas

Dygnet delas in i **6 vakter** om **8 glas** vardera (48 glas per dygn). Systemet utgår från en enda fast mätpunkt: **zenit** – ögonblicket då [[Aeterion]] står som högst på himlen.

| Vakt | Position | Karaktär |
|---|---|---|
| **1** | Midnatt → gryning | Mörkaste vakten |
| **2** | Gryning → förmiddag | Ljuset återvänder |
| **3** | Förmiddag → **zenit** | Mot dagens höjdpunkt |
| **4** | **Zenit** → eftermiddag | Från dagens höjdpunkt |
| **5** | Eftermiddag → skymning | Ljuset avtar |
| **6** | Skymning → midnatt | Mörkret faller |

Gränsen mellan vakt 3 och 4 är zenit. Gränsen mellan vakt 6 och 1 är midnatt. Vakterna 1–3 leder *mot* solen, 4–6 leder *från* solen.

Glaset inom en vakt anges med vakt:glas – t.ex. **5:3** (tredje glaset i femte vakten). Glaset är den minsta tidsenheten i dagligt bruk.

Var gryning och skymning faller inom vaktsystemet varierar med årstid och latitud, men zenit och midnatt är fasta. Systemet fungerar därför lika bra vid ekvatorn som i norr.

> Olika kulturer kan ha vardagliga namn för vakterna (t.ex. "dödvakten" för första vakten, "skymningsvakten" för sjätte), men grundsystemet är numeriskt.

---

## Femdagarscykler och månfaser

Varje vaelar delas in i **sex femdagarscykler** baserade på [[Vael]]s faser:

| Cykel | Fas | Dagar |
|---|---|---|
| 1 | Nymåne → Tilltagande skära | 1–5 |
| 2 | Tilltagande skära → Halvmåne | 6–10 |
| 3 | Halvmåne → Fullmåne | 11–15 |
| 4 | Fullmåne → Avtagande halvmåne | 16–20 |
| 5 | Avtagande halvmåne → Avtagande skära | 21–25 |
| 6 | Avtagande skära → Nymåne | 26–30 |

Dag 1 markerar nymåne (mörk himmel), dag 15–16 markerar fullmåne (vaelarens höjdpunkt). Se [[Vael]] för fasernas kulturella och vardagliga betydelse.

> Femdagarscykeln har inget fastställt namn ännu.

---

## Vaelar

Vaelar numreras med romerska siffror: **I–XIV**. En fullständig datumangivelse skrivs som dagnummer följt av vaelarnumret, t.ex. **12 VII** (dag 12, sjunde vaelaren). Med cykladtal: **12 VII 843**.

---

## Överskottsdagen

Den 421:a dagen faller mellan XIV och I – en dag som inte tillhör någon vaelar. Den befinner sig mellan den gamla och den nya cykladen, och olika kulturer behandlar den på olika sätt: som en helig dag, en namnlös dag, eller en dag av tystnad och eftertanke.

---

## Sammanfattning

| Enhet | Längd | Per cyklad |
|---|---|---|
| Glas | 1/48 dygn | – |
| Vakt | 8 glas (1/6 dygn) | – |
| Femdagarscykel | 5 dagar | 84 (6 per vaelar × 14) |
| Vaelar | 30 dagar | 14 |
| Överskottsdag | 1 dag | 1 |
| Cyklad | 421 dagar | – |
