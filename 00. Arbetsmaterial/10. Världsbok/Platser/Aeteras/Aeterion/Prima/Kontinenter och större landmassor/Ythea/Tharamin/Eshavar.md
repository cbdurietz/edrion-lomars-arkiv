#Plats #Nation #Kungadöme #Tharamin

**Eshavar** är det dominerande kungadömet i södra [[Tharamin]] och den politiska enhet som tydligast representerar den del av regionen som aldrig var under [[Xenthar|Xenthars]] kontroll. [[Vashimori]] är djupt rotad här – inte som en av flera traditioner utan som den självklara grunden för hur man förhåller sig till världen.

Eshavar betraktar sig som den mer autentiska delen av Tharamin och har ett ambitiöst och periodvis ansträngt förhållande till de nordliga kungadömena, vilkas Xenthar-arv Eshavar aldrig riktigt har respekterat. Kungadömet är gammalt, stolt och tillräckligt stort för att andra tar det på allvar.

En del av förklaringen till Eshavars lokala dominans är geografisk: [[Silvanöknen]] utgör en naturlig barriär norrut som i praktiken skyddade södra Tharamin från imperiell expansion. Xenthar nådde aldrig hit, och Eshavar har haft utrymme att konsolidera sin ställning i söder utan den sortens yttre press som format de nordliga kungadömena.
