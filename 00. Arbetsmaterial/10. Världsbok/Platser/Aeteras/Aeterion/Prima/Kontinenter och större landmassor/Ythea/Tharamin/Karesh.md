#Plats #Nation #Hertigdöme #Tharamin

**Karesh** är ett litet hertigdöme uppe i [[Ytharbergen]], i höjd med [[Silvanöknen]] men skyddat från ökenklimatet av bergstopografin. Fuktiga vindar från [[Dimhavet]] i öster letar sig längs Ytharbergens sydsida och ger Karesh ett annorlunda klimat än det torra inlandet nedanför – grönare, mer beboeligt, och med ett läge som gör hertigdömet till en naturlig passage mellan [[Tharamin]] och [[Kaeshiru|Kaeshirus]] klansland.

Det är ett gränsläge som syns i kulturen. Klanelement i seder och religion lever sida vid sida med det Tharamin-arv som dominerar norrifrån. Karesh handlar med klanerna och betraktar det som en praktisk nödvändighet snarare än ett ställningstagande. Grannar som föredrar principfasthet framför pragmatism undviker Karesh. Det bekymrar hertigen förhållandevis lite.
