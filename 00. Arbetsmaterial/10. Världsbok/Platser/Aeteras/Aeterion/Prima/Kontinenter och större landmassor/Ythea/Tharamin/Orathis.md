#Plats #Nation #Stadsstat #Tharamin

**Orathis** är en stadsstat längs Tharamins nordvästra kust med havskontakt mot väster. Staden är [[Tharamin|Tharamins]] primära handelshamn mot omvärlden och bär det kosmopolitiska drag som följer med den rollen: många ursprung, många språk, officiell religion som ingen pressar alltför hårt.

Sol- och månkulten är statligt erkänd men konkurrerar i praktiken med ett brett fält av importerade traditioner. Orathis bryr sig mer om vad ett skepp lastar än varifrån det kommit.

Orathis ingår i [[Det norra förbundet]] – inte av politisk övertygelse utan av geografisk logik. Varken [[Xethran]] eller [[Kaltharis]] har tillgång till en fungerande storhamn: Xethrans kust blockeras av [[Öhavet|Öhavets]] piratinfesterade skärgård och Kaltharis av en ogenomtränglig djungelkust. Båda är beroende av Orathis för tillgång till de stora haven, och Orathis är fullt medvetet om det. Det är ett förbund där en av parterna inte behöver argumentera för sin ståndpunkt – de behöver bara finnas.
