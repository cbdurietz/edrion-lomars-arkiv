#Plats #Institution #Meridia

> [!quote] [[Edrion Lomar]], _[[Över Hav och Djup]]_
> Längst upp, synlig från två dagars håll, ligger Högobservatoriets silhuett som en krona man glömt ta av sig. Det är inte den största byggnaden i Meridia – det finns stadspalats och tempelbyggnader som tar mer mark i anspråk – men det är den man ser först och den man minns längst. Jag tror det är avsiktligt. En institution som vill att världen ska använda dess mätningar har goda skäl att låta sitt hus synas från havet.

**Högobservatoriet** är [[Meridia]]s främsta astronomiska institution och den byggnad som mer än någon annan definierar stadsstatens silhuett. Beläget på [[Meridias kvarterer|Klipptoppen]], den högsta punkten av ön, har det fri sikt mot himlavalvet i alla riktningar och är synligt från långt ute till havs. Det är härifrån [[Zenitrådet]] hämtar sin vetenskapliga auktoritet, och härifrån de observationsdata hämtas som ligger till grund för [[Prima]]s kalenderkorrigeringar.

## Byggnaden och instrumenten

Observatoriet har sin upprinnelse i ett enda torn, byggt med privata medel av en enda familj, troligen under de cyklader som följde på de Melethiska lärdas ankomst till Meridia. Det som nu finns är resultatet av generationers utbyggnader, där varje tillskott av mecenater och institutionell prestige lämnat sina spår i byggnadsdelar av olikartad ålder och arkitektur.

Inuti förvaras mätinstrument, beräkningstabeller och generationers observationsböcker. Tillträde är begränsat; besökare tas emot på förmiddagarna, i sällskap av en assistent som noterar vad besökaren frågar om. Fullständiga observationsprotokoll förvaras i det interna arkivet och är inte tillgängliga för allmänheten – de sammanfattningar som presenteras för Zenitrådet är de enda versioner som cirkulerar utanför byggnaden.

## Zenitrådet och Högastronomen

[[Zenitrådet]] har sin hemvist i Högobservatoriet och sammankallas här när frågan om en [[Cyklader|Obruten cyklad]] ska avgöras. Rådets ordförande – **Högastronomen** – hämtas alltid från observatoriets egna astronomer, vilket ger institutionen en formell auktoritet i kalenderfrågorna som ingen annan aktör i Meridia kan göra anspråk på.

I praktiken är förhållandet mellan observatoriet och rådet mer komplicerat. Observatoriets finansiering är delvis beroende av de ledande familjerna, vars ekonomiska intressen ibland kolliderar med de astronomiska slutsatserna. Vilka avvägningar som görs i rummet mellan en observation och dess presentation för rådet är inte något som protokollen avslöjar.

→ *Se [[Zenitrådet]] för rådets sammansättning, beslutsbefogenhet och politiska dimension.*
→ *Se [[Meridias historia]] för observatoriets ursprung och institutionernas tillkomst.*
